<html>
<head>
<title> PhD Thesis - Arjen P. de Vries </title>
</head>
<BODY BGCOLOR="FFFFF0" TEXT="000000">

<H1>STELLINGEN</H1>

<OL>
  <LI>
    De architectuur van zowel object-relationele als object-geori&euml;nteerde
    databases is niet geschikt voor het bouwen van grote, schaalbare systemen
    buiten het domein van administratieve applicaties.
  <LI>
    Onderzoek naar content-based retrieval is meer gericht op het genereren
    van idee&euml;n dan op het begrijpen van de waarde van al die idee&euml;n.
  <LI>
    Een informatie-architectuur die bestaat uit een relationele database en
    een applicatie-server leidt tot toepassingen met performance-problemen.
  <LI>
    Multi-disciplinaire projecten worden vaak ten onrechte gepresenteerd als
    <EM>onderzoek</EM> in plaats van <EM>wederzijdse educatie</EM>. 
  <LI>
    De gemiddelde automobilist zal er niet aan denken zelf een
    &quot;upgrade&quot; 
    voor zijn of haar auto te installeren. Als de auto kapot gaat, dan ga je
    naar de garage en laat je de &quot;interactie&quot; met de motor over aan
    monteurs.  Op grond van anologie zou een <EM>besturingssysteem</EM> dan
    ook niet een eind-gebruikers-vriendelijke, maar een monteurs-vriendelijke
    interface moeten hebben.
  <LI>
    Het onderscheid tussen verdachte en veroordeelde (een uitgangspunt in
    ons rechtssysteem) vervaagt als gevolg van de mogelijkheid tot
    &quot;virtuele lynchpartijen&quot; op het Internet. Dit vereist een
    duidelijke
    stellingname van Justitie over het spanningsveld tussen smaad en vrijheid
    van meningsuiting.
  <LI>
    De keuze voor de metafoor &quot;Digitale delta&quot; illustreert het 
    gebrek aan visie in de Nederlandse politiek op het gebied van de
    electronische infrastructuur: al verschaft een rivieren-delta een
    concurrentievoordeel als je je moet beperken tot een reeds aanwezige
    natuurlijke infrastructuur, zo'n structuur verdient niet de voorkeur als
    je een artifici&euml;le infrastructuur <EM>naar eigen inzicht</EM> kunt
    aanleggen.
  <LI>
    Uiteindelijk zal zelfs het meest onwaarschijnlijke t&oacute;ch 
    plaatsvinden (naar Marcus Tullius Cicero, <EM>De Divinatione</EM>).
</OL>

<H1>ACHTERGRONDINFORMATIE</H1>
<UL>
  <LI> 
    Over het effect van internet op wetgeving rondom vrijheid van meningsuiting (slechts via <A HREF="http://web.archive.org/web/19991114130405/http://jurix.rechten.rug.nl/public_html/Artikelen/grenzen/gren-inh.htm"><em>the internet archive</em></A>).
  <LI>
    Over de digitale delta (voor historische gegevens van onze eigen overheid zijn we kennelijk eveneens aangewezen op <A HREF="http://web.archive.org/web/20000918233619/http://info.minez.nl/kennisent/ict/inhoud.htm">the internet archive</A>).
</UL>

<HR>
<address>
<IMG ALIGN=right SRC="../Pics/mirror.gif" width=150>
<b>Last updated</b>: December 12, 1999<BR>
<b>Maintained by</b>: <A HREF="mailto:arjen&#64cs.utwente.nl">arjen&#64cs.utwente.nl</A>
</address>
</body>
</html>
